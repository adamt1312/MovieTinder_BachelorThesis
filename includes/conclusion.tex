Cieľom našej bakalárskej práce bolo naštudovať si technológiu odporúčacích systémov a vytvoriť mobilnú aplikáciu, ktorá by pomocou nej pomáhala ľuďom pri rozhodovaní aký filmový titul si pozrieť. Mobilné aplikácie vo veľkej miere uľahčujú bežné činnosti a keďže takáto aplikácia v čase zadania nebola k dispozícii, ponúklo nám to ideálnu príležitosť na tému bakalárskej práce.

Ako prvé bolo treba preštudovať si techniky odporúčacích systémov a zvoliť si z nich prvky, ktoré použijeme v našom systéme. Taktiež sme si museli vybrať z množstva dostupných technológií na tvorbu aplikácií tie, ktoré najviac vyhovovali našim požiadavkám. V ďalšej časti práce sme navrhli konkrétne riešenie, ktoré sme znázornili pomocou zvolených \acrshort{uml} diagramov. Pomocou zvolených nástrojov sme navrhnuté riešenie implementovali, pričom všetky dôležité časti implementácie sme v práci podrobne popísali. Na záver sme spomenuli aj potencionálne vylepšenia do budúcna a vytvorili technickú dokumentáciu k našej aplikácií. 

Počas tvorby tejto bakalárskej práce sme si osvojili základné pojmy a princípy z oblasti odporúčacích systémov a mobilných aplikácií. Nadobudli sme aj praktické zručnosti tvorby mobilnej aplikácie. Týmto považujeme zadanie práce za splnené.
