Bakalárska práca je zameraná na vytvorenie mobilnej aplikácie, ktorej úlohou je dvom používateľom navrhovať spoločné filmové tituly, ktoré by ich oboch mohli zaujať. Práca zahŕňa naštudovanie problematiky a potrebných technológií, analýzu problému, jeho návrh a nakoniec implementáciu mobilnej aplikácie.
Jadrom teoretickej časti práce je analýza metodík používaných pri odporúčacích systémoch a prehľad typov mobilných aplikácii. Spomenuli sme tak isto nami vybraný framework a technológie, ktoré sme použili na tvorbu samotnej aplikácie spolu s ich výhodami a odôvodnením, prečo sme si ich vybrali. Analytická časť práce obsahuje sumarizáciu existujúcich riešení, pomocou ktorej sme identifikovali potrebné komponenty a interakcie. Softvérový návrh finálneho riešenia je popísaný pomocou UML štandardu.
Implementačná časť pozostáva zo zaznamenania postupu pri samotnom vývoji mobilnej aplikácie, pričom sú detailne popísané komplikovanejšie časti riešenia. Spomenuli sme aj možné implementačné vylepšenia do budúcna. Na záver sme zbilancovali naše výsledky, zhodnotili riešenie a prínos aplikácie.